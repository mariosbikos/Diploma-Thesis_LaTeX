% The Acknowledgements page, for thanking everyone
\clearpage
%\setstretch{1.3} % Reset the line-spacing to 1.3 for body text (if changed)
\acknowledgements{
    \addtocontents{toc}{\vspace{1em}} %Add a gap in the Contents, for aesthetic
    
    % The acknowledgements and the people to thank go here, don't forget to include your project advisor...
    
    % The following are examples of how to word your thanks
    
   



   

Έχοντας ολοκληρώσει την παρούσα διπλωματική εργασία, αισθάνομαι την ανάγκη να
ευχαριστήσω όλους όσους συνέβαλαν με οποιοδήποτε τρόπο στην πραγματοποίησή της.

Τις θερμότατες ευχαριστίες μου οφείλω στον επιβλέποντα καθηγητή μου, κ. Κωνσταντίνο Μουστάκα, ο οποίος ήταν αυτός που μου έδωσε το ερέθισμα να ασχοληθώ με το συγκεκριμένο επιστημονικό πεδίο. Τον ευχαριστώ για την εμπιστοσύνη που μου έδειξε με την ανάθεση του συγκεκριμένου θέματος, τις πολύτιμες συμβουλές του, τις εύστοχες παρατηρήσεις του και την ανεκτίμητη ακαδημαϊκή και προσωπική υποστήριξη τα τελευταία χρόνια.

 

Επίσης, Θα ήθελα να ευχαριστήσω τα μέλη της ερευνητικής ομάδας Fachgebiet Augmented Reality του Πολυτεχνείου του Μονάχου(TUM) για την υποστήριξη τους και την δυνατότητα που μου έδωσαν να δουλέψω σε ένα περιβάλλον που ενθαρρύνει την ερευνητική εργασία στον τομέα της Επαυξημένης πραγματικότητας. Συγκεκριμένα Θα ήθελα να ευχαριστήσω ιδιαίτερα τον υποψήφιο διδάκτορα Yuta Itoh και την υπεύθυνη καθηγήτρια Gudrun Klinker, για τις οξυδερκείς παρατηρήσεις και τις πολύτιμες υποδείξεις τους.


Αισθάνομαι την ανάγκη να ευχαριστήσω τους καθηγητές μου, κ. Νικόλαο Αβούρη, κ. Κλεάνθη Θραμπουλίδη και κ.Κυριάκο Σγάρμπα, καθώς μέσω των παραδόσεων των μαθημάτων τους, μου κέντρισαν το ενδιαφέρον για το αντικείμενο της Επιστήμης των Υπολογιστών και μου μεταλαμπάδευσαν πολύτιμες γνώσεις που στάθηκαν καθοριστικές
για την ολοκλήρωση της παρούσας εργασίας.





Ευχαριστώ τους υποψήφιους διδάκτορες της ερευνητικής ομάδας Απεικόνισης Πληροφορίας και Εικονικής Πραγματικότητας, τους φίλους και τους συμφοιτητές μου, που συμμετείχαν στο στάδιο της αξιολόγησης, για το χρόνο που διέθεσαν για την παροχή στοιχείων αναγκαίων για την ολοκλήρωση της εργασίας.



Θα ήθελα να πω ένα μεγάλο ευχαριστώ σε όλους τους συμφοιτητές μου με τους οποίους 
συνεργαστήκαμε στα πλαίσια της λειτουργίας του Φοιτητικού Παραρτήματος IEEE του Πανεπιστημίου Πατρών, και συγκεκριμένα τους Αλέξανδρο Κόγκα, Νικόλαο Μουντζούρη, Θρασύβουλο Καρύδη και Κωνσταντίνο Φραγκάκη. Ήταν μεγάλη μου χαρά να συνεργαστώ μαζί σας και εύχομαι ό,τι καλύτερο στις ακαδημαϊκές και επαγγελματικές σας επιδιώξεις.


Αυτή η διπλωματική εργασία είναι έμμεσα καρπός των γονιών μου. Θα ήθελα να τους ευχαριστήσω για την οικονομική υποστήριξή τους σε όλη την περίοδο των προπτυχιακών σπουδών μου. Ευχαριστώ επίσης την Ραΐσα για την υπομονή της και τη συνεχή υποστήριξή της σε περιόδους υψηλού άγχους. 

Κλείνοντας, οφείλω να ευχαριστήσω θερμά τη γιαγιά μου, Ειρήνη, που πάντα με ενθάρρυνε ώστε να πετυχαίνω το καλύτερο δυνατό αποτελεσμα. 



   
}
